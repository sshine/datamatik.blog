+++
date = '2025-03-31T15:05:30Z'
draft = true
title = 'MCP og automatisering'
+++

Til dem som ikke er med på AI-bølgen: [MCP er Model Context Protocol][mcp] er
en åben protokol, som beskriver hvordan en applikation kan give en AI kontekst
til at operere app'en. MCP bliver sammenlignet med USB-C: Nu kan alle AI'er og
alle programmer snakke samme sprog.

[mcp]: https://modelcontextprotocol.io/introduction

MCP er vigtigt for at få AI-agenter til at virke.

Men som en nærmest utilsigtet bivirkning, så hjælper universel API-adgang til
alle platforme også enhver anden form for automatisering, ikke kun AI-baseret.

Hvordan kan det være, at den almindelige villighed til at gøre tjenester
API-tilgængelige er steget så radikalt efter LLM'er er blevet store?

Den almindelige frygt for AI er, at den vil gøre os alle arbejdsløse, selv
programmører, som historisk har stået sidst i skudlinjen, da de bærer deres
egen vægt ved evnen til automatisering. Men når AI'er kan programmere, kan
man frygte at selv programmører bliver overflødige.

Men den positive vinkel på det økonomiske efterspil er, at AI'er gør
programmering nemmere og billigere. Og det åbner op for et nyt marked, hvor man
normalt ikke ville forsøge at programmere sig til løsninger, da det er for
krævende eller omkostningsfuldt. Det skaber mulighed for flere programmører og
ikke færre.

Dette marked er en størrelsesorden større, og derfor er API-adgang i form af
MCP. I første omgang så det er muligt for AI-agenter at tilgå API'erne frem for
programmøren direkte. Men MCP er bare en protokol, som også kan bruges af
programmører. Det er jo ikke enten-eller med AI, om programmører bruger det.
